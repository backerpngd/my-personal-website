<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="https://fonts.googleapis.com/css2?family=Raleway:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap" rel="stylesheet"> 
    <link href="https://fonts.googleapis.com/css2?family=Open+Sans:ital,wght@0,300;0,400;0,600;0,700;0,800;1,300;1,400;1,600;1,700;1,800&display=swap" rel="stylesheet"> 
    <link href="https://fonts.googleapis.com/css2?family=Baloo+Chettan+2:wght@400;500;600;700;800&display=swap" rel="stylesheet"> 
    <link rel="stylesheet" href="articles.css">
    <title>BACKER A K</title>
</head>
<body>

    <div class="header">
        <div class="header-items">
            <p>BACKERAK.COM</p>
        </div>
    </div>
    <div class="content">
        <h1>ARTICLE </h1>
        <hr class="line">
        <div class="title">
            <h2>ഒരു ചോദ്യവും ഒട്ടേറെ ഉത്തരങ്ങളും.</h2>
            <hr class="line3">
        </div>
        <div class="text">
            <P>നമ്മുടെ ചെറിയ കുട്ടികളെ വീക്ഷിച്ചാല്‍ കാണാന്‍ കഴിയുന്ന ഒരു സവിശേഷതയുണ്ട്, അവര്‍ 
                ചുറ്റുപാടിനെ ശ്രദ്ധയോടെ നിരീക്ഷിക്കുകയും പലതിനെക്കുറിച്ചും നമ്മോട് ചോദ്യങ്ങള്‍ ചോദിച്ച് 
                കൊണ്ടിരിക്കുകയും ചെയ്യും. യാഥാര്‍ത്ഥത്തില്‍ മറ്റുജീവജാലങ്ങളില്‍ നിന്നും വ്യത്യസ്തമായി മനുഷ്യനില്‍ 
                നിലനില്‍ക്കുന്ന ഈ സവിശേഷത തന്നെയാണ് നമ്മുടെ ശാസ്ത്ര സാങ്കേതിക വിത്യകള്‍ 
                വികസിക്കുന്നതിന്റെയും നാഗരിക പുരോഗതി കൈവരിക്കുന്നതിന്റെയും നിദാനവും. അഥവാ 
                ചോദ്യങ്ങളില്‍ നിന്നാണ് അറിവിന്റെ ഉല്പാദനവും വികാസവും ഉണ്ടാകുന്നത് എന്നര്‍ത്ഥം. ചോദ്യങ്ങളെ 
                എത്രകണ്ട്  അധികരിപ്പിക്കാന്‍ പറ്റുമോ അത്രയും അറിവിന്റെ മാനങ്ങള്‍ വികസിപ്പിക്കാനും സാധിക്കും. 
                ചില ചോദ്യങ്ങള്‍ നമ്മളെല്ലാം ജീവിതത്തില്‍ നിര്‍ബന്ധമായും ചോദിക്കുകയും അവയുടെ വസ്തുതാപരമായ 
                ഉത്തരം കണ്ടെത്തുകയും ചെയ്യേണ്ടതുണ്ട്. നമ്മുടെ അസ്തിത്വവുമായി ബന്ധപ്പെട്ട അടിസ്ഥാന ചോദ്യങ്ങളായ 
                ഞാന്‍ എവിടെ നിന്ന് വന്നു? എങ്ങോട്ട് പോകുന്നു? എന്തിനിവിടെ വന്നു? എന്നിവയാണവ. എന്തുകൊണ്ടാണ് 
                ഈ ചോദ്യങ്ങള്‍ക്ക് ഇത്രമാത്രം പ്രാധാന്യം കല്പിക്കപെടുന്നത്? കാരണം ഇവയാണ് നമ്മുടെ ലോകവീക്ഷണം 
                രൂപപ്പെടുത്തുന്നതും ജീവിതത്തില്‍ തീരുമാനങ്ങള്‍ എടുക്കുന്നതിനെ അടിസ്ഥാനപരമായി സ്വാധീനിക്കുന്നതും. 
                നമ്മുടെ തീരുമാനങ്ങളാണ് പ്രവര്‍ത്തനങ്ങളായി മാറുന്നത്. ഈ പ്രവര്‍ത്തനങ്ങളുടെ ഫലമാണ് ജീവിതത്തിലെ 
                നേട്ടങ്ങളോ കോട്ടങ്ങളോ ആയി നാമെല്ലാം അനുഭവിക്കുന്നതും. തീരുമാനങ്ങള്‍ വസ്തുതാപരമാണെകില്‍ 
                പ്രവര്‍ത്തനങ്ങളും കുറ്റമറ്റതായിരിക്കും മറിച്ചാണെങ്കില്‍ പ്രവര്‍ത്തനത്തില്‍ വൈകല്യങ്ങള്‍ ഉണ്ടാകും എന്നത് 
                സ്വാഭാവികമാണ്. സാധാരണ പറയാറുണ്ട് ചെയ്യേണ്ട കാര്യങ്ങള്‍ ചെയ്യേണ്ട സമയത്ത് ചെയ്യേണ്ട വിധം 
                ചെയ്യാതിരുന്നാല്‍ ഉണ്ടാകുന്ന നഷ്ടങ്ങളും പ്രയാസങ്ങളും നമ്മള്‍ അനുമാനിക്കുന്നതിനേക്കാള്‍ ഗൗരവ്വ 
                തരമായിരിക്കുമെന്ന്. എന്നാല്‍ അതിനേക്കാള്‍ പ്രധാനമാണ് ചോദിക്കേണ്ട ചോദ്യങ്ങള്‍ ചോദിക്കേണ്ട 
                സമയത്ത് ചോദിക്കേണ്ട വിധം ചോദിക്കലും ശരിയായ ഉത്തരം കണ്ടെത്തലും. </P>
                <p>ജീവിതം കുറ്റമറ്റതാക്കുന്നതിനും അതിലൂടെ യഥാര്‍ത്ഥ വിജയം കൈവരിക്കുന്നതിനും അസ്തിത്വ യാഥാര്‍ഥ്യങ്ങള്‍ 
                കൃത്യമായി തിരിച്ചറിയേണ്ടതുണ്ട് എന്നുപറയുമ്പോള്‍ സ്വാഭാവികമായും നമുക്കെല്ലാം ഉണ്ടാകാവുന്ന ഒരു സംശയമാണ് 
                ഇതെല്ലം അറിയാവുന്ന കാര്യങ്ങളല്ലേ പിന്നെന്തിന് ഇതിനെ കുറിച്ച് വീണ്ടും ചോദിക്കണം എന്നത്. ശരിയാണ് 
                ഇതിന്റെയെല്ലാം ഉത്തരം നമുക്കൊക്കെ അറിയാം പക്ഷെ ഒരു പ്രശ്നമുള്ളത് എല്ലാവരുടെയും ഉത്തരം ഒന്നല്ല 
                എന്നതാണ്. എന്നാല്‍ ഏത് കാര്യത്തിനും വസ്ത്തുത ഒന്നേ ഉണ്ടാകൂ എന്നത് നമ്മുടെയെല്ലാം സാമാന്യ യുക്തി 
                അംഗീകരിക്കുന്ന കാര്യവുമാണല്ലോ, അപ്പോള്‍ ആരുടെ ഉത്തരമാണ് ശരിയായത്? ആരുടെ ജീവിതശൈലിയാണ് 
                കുറ്റമറ്റത്? ആര്‍ക്കാണ് യഥാര്‍ത്ഥ വിജയമുണ്ടാകുക? ഇതിന്റെ ഉത്തരം കൃത്യമായി മനസ്സിലാകണമെങ്കില്‍ 
                യുക്തിചിന്തയിലൂടെ കാര്യങ്ങളെ വിശകലനം ചെയ്തു വസ്തുതകള്‍ തിരിച്ചറിയാനുള്ള ശേഷി നമുക്കെല്ലാം ഉണ്ടായിട്ടും 
                എന്തുകൊണ്ട് നമുക്കിടയില്‍ ഇത്തരം അടിസ്ഥാന വിഷയങ്ങളില്‍ പോലും വ്യത്യസ്ത കാഴ്ചപ്പാടുകള്‍ 
                സ്വീകരിക്കപ്പെടുന്നുവെന്നത് വിശകലനം ചെയ്തുകൊണ്ട് ആരുടെ ഉത്തരത്തിനാണ് വസ്തുനിഷ്ഠ തെളിവിന്റെ 
                പിന്‍ബലമുള്ളത് എന്നത് തിരിച്ചറിയേണ്ടതുണ്ട്. </p>
                <p>മനുഷ്യന്റെ യുക്തിചിന്ത ശേഷി എല്ലാപ്രായത്തിലും ഒരുപോലെയല്ല, ജനിച്ചതുമുതലുള്ള വളര്‍ച്ചയുടെ 
                ആദ്യഘട്ടങ്ങളില്‍ ഈ ശേഷി വളരെ പരിമിതമായേ ഉണ്ടാകൂ പിന്നീട് പടിപടിയായി വികസിക്കുകയാണ് 
                ചെയ്യുന്നത്. ഇതുകേവലം മസ്തിഷ്‌ക്കത്തിന്റെ വളര്‍ച്ചകൊണ്ട് മാത്രം ഉണ്ടാകുന്ന ഒരുകാര്യമല്ല, ചുറ്റുപാടിന്റെ 
                കൂടെ സ്വാധീനത്താല്‍ മാനസിക തലത്തില്‍ നടക്കുന്ന വികാസമാണ്. അതുകൊണ്ടുതന്നെ വളരെ ചെറിയ 
                പ്രായത്തില്‍ ചുറ്റുപാടില്‍നിന്നും ലഭിക്കുന്ന കാര്യങ്ങളെ അങ്ങനെത്തന്നെ ഉള്‍കൊള്ളാനെ നമുക്ക് കഴിയൂ, 
                അതിലെ ശരി തെറ്റുകള്‍ വേര്‍തിരിച്ച് മനസ്സിലാക്കാന്‍  സാധിക്കില്ല. അതുകൊണ്ടാണ് കുട്ടികള്‍ കാണുന്ന 
                ഏതുകാര്യവും  അതുപോലെ ചെയ്യാനും കേള്‍ക്കുന്ന എന്തും അതുപോലെ പറയാനും ശ്രമിക്കുന്നത്. ഇതില്‍ 
                തള്ളേണ്ടതും കൊള്ളേണ്ടതും തിരിച്ചറിയാന്‍ അവര്‍ക്ക് കഴിയില്ല. ഇതുപോലെ തന്നെയാണ് അസ്തിത്വപരമായ 
                അടിസ്ഥാന കാര്യങ്ങളെക്കുറിച്ചുള്ള അറിവ് സ്വീകരിക്കുന്നതും, നാം വളരുന്ന സാഹചര്യങ്ങളില്‍നിന്നു 
                ഇങ്ങനെയുള്ള പല അറിവുകളും നമുക്ക് ലഭിക്കുന്നുണ്ട് പക്ഷെ അതിനെ വിശകലനം ചെയ്തു വിലയിരുത്തനുള്ള 
                ശേഷി  ഇല്ലാത്തതിനാല്‍ അങ്ങനെത്തന്നെ സ്വീകരിക്കുകയാണ് ചെയ്യുന്നത്. എന്നാല്‍ എന്തുകൊണ്ടണ് 
                യുക്തിചിന്ത ശേഷി കൈവന്നതിനു ശേഷവും തന്റെ കാഴ്ചപ്പാടാണ് ആത്യന്തിക സത്യമെന്ന ധാരണയില്‍ 
                മനുഷ്യന് ജീവിക്കാന്‍ സാധിക്കുന്നത്? ഏതൊരു കാര്യത്തിനും വസ്തുത ഒന്നേ ഉണ്ടാകൂ എന്നത് നാമെല്ലാം 
                അംഗീകരിക്കുന്ന കാര്യമാണ്. ലോകത്ത് വ്യത്യസ്ത കാഴ്ചപ്പാടുകള്‍ നിലനില്‍ക്കുന്നുണ്ട് എന്നതും യാഥാര്‍ഥ്യമാണ്. 
                എന്നിട്ടും എന്റേതാണ് യഥാര്‍ത്ഥ സത്യമെന്ന വിശ്വാസം എങ്ങനെയാണു മനുഷ്യനുണ്ടാകുന്നത്? നമ്മുടെ 
                ബുദ്ധിയുടെ പ്രവര്‍ത്തന രീതിയും അതില്‍ വികാരങ്ങളുടെ സ്വാധീനവും തിരിച്ചറിയുന്നതിലൂടെയേ 
                ഇത് ബോധ്യമാകൂ.</p>
            <hr class="line2">
            <div class="buttons">
                <button><a href="index.html"> GO TO HOME</a></button>
                <button><a href="allarticles.html">GO TO ALL ARTICLES</a></button>
            </div>

        </div>
    </div>
    <div class="footer">
        <div class="contact">
        <h4>CONTACT</h4>
        </div>
        <P>+91 7012889149</P>
        <P>backerpngd@gmail.com</P>
    </div>
    <div class="copyright">
        <div class="cp">
        <img src="copy.png">
        </div>
        <p>backerak.com</p>
    </div>
</body>
</html>
